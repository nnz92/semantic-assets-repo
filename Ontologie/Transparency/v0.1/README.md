L'ontologia Transparency-AP_IT
================================

L'ontologia [Transparency-AP_IT](./Transparency-AP_IT.ttl) modella gli obblighi di trasparenza della pubblica amministrazione italiana.

Gli obblighi di trasparenza sono descritti dalle seguenti norme:
* [DECRETO LEGISLATIVO 14 marzo 2013, n. 33](https://www.gazzettaufficiale.it/eli/id/2013/04/05/13G00076/sg) 
* [DECRETO LEGISLATIVO 25 maggio 2016, n. 97](https://www.gazzettaufficiale.it/eli/id/2016/06/08/16G00108/sg) 

che costituiscono la base di analisi ai fini della modellazione. 

Le [Linee guida ANAC](https://www.anticorruzione.it/portal/public/classic/AttivitaAutorita/AttiDellAutorita/_Atto?ca=6667) forniscono una sintesi dalla quale le 
pubbliche amministrazione possono ricavare le indicazioni su come applicare le normative.


## Il modello

A valle dell'analisi delle fonti è emersa l'esigenza di descrivere alcuni elementi chiave per l'organizzazione dei contenuti rilevanti per la sezione amministrazione trasparente, 
e l'applicazione dei vari obblighi.

Gli elementi centrali nel modello dati sono pertanto i concetti di: 
- obbligo di trasparenza (`TransparencyObligation`)
  - tipologie degli obblighi di trasparenza (`TransparencyDataTypology`)
- tematiche (`TransparencySubject`) come punto di contatto tra obblighi e ontologie di dominio (OntoPiA).
- attività (`TransparencyActivity`) compiute dalle pubbliche amministrazione per adempiere agli obblighi della trasparenza
- risorse (`TransparencyResource`)

Lo schema del modello è rappresentato nella figura seguente

<img 
    title="ontologia della trasparenza Transparency-AP_IT" 
    src="./Transparency-AP_IT.png"  
    width="70%" 
    />

dove si è utilizzata la notazione [graffoo](http://www.essepuntato.it/graffoo).


L'obbligo di trasparenza (`TransparencyObligation`) è definito come una collezione di temi (`TransparencySubject`) che identificano le informazioni da pubblicare, 
secondo modalità specifiche (aggiornamento e formato), nell'apposita sezione di "Amministrazione Trasparente".
La classificazione degli obblighi di trasparenza rispetto alla tipologia di dati da pubblicare (`TransparencyDataTypology`) è stata codificata in un vocabolario controllato ([transparency-titulus](../VocabolariControllati/classifications-for-transparency/transparency-titulus)).
Le voci del vocabolario corrispondono alle sezioni e sottosezioni di "Amministrazioni Trasparente" dei siti istituzionali delle pubbliche amministrazioni, come indicato dalla normativa di settore. <br/>
L'analisi della trasparenza ha messo in evidenza l'esigenza di rappresentare gli obblighi come una tassonomia a due livelli per consentire la classificazione di obblighi più complessi in obblighi più specifici.

Gli obblighi di trasparenza prevedono che le amministrazioni gestiscano i dati previsti dalle norme in modo da rendere fruibile l'informazione.
Queste attività sono state modellate nell'ontologia introducendo il concetto di `TransparencyActivity` (e alcune sue specializzazioni). 
L'attività di trasparenza (vedi: [PROV-O](https://www.w3.org/TR/prov-o/)) ha come risultato la generazione di una risorsa (`TransparencyResource`), che rappresenta il contenuto informativo che sarà accessibile
dalla sezione "Amministrazione Trasparente". 

Le risorse (dati, documenti, pagine web, immagini) pubblicate dalle amministrazioni per adempiere ad un obbligo di trasparenza, faranno riferimento a domini verticali specifici, identificabili tramite i temi associati agli obblighi. 
Per questo motivo è stata materializzata la relazione delle `TransparencyResource` e  i `TransparencySubject` con i concetti e le entità modellate nelle ontologie di OntoPiA.

### esempio

A supporto e descrizione di questo modello è stato realizzato un [esempio](./example-01.ttl) basato su dati reperiti sul sito web di una pubblica amministrazione presa a campione.

<img 
    title="ontologia della trasparenza Transparency-AP_IT" 
    src="./example-01.png"  
    width="70%" 
    />

L'esempio non è esaustivo e usa anche, in certi casi, URi di esempio e non reali



## Proposte di evoluzione

Ai fini della definizione del modello è emerso come sia opportuno realizzare due vocabolari controllati a supporto dell'ontologia,
in particolare:

* Vocabolario controllato obblighi della trasparenza (`TransparencyObligation`)
* Vocabolario controllato delle tematiche di trasparenza (`TransparencySubject`)

La realizzazione di questi vocabolari è lasciata ad un lavoro successivo.

----

## Approfondimenti

+ [OntoPiA - Ontologia dei Contratti Pubblici](https://github.com/italia/daf-ontologie-vocabolari-controllati/tree/master/Ontologie/PublicContract)

+ [FAIR data principles](https://libereurope.eu/wp-content/uploads/2017/12/LIBER-FAIR-Data.pdf):
	1. *Findable*
	2. *Accessible*
	3. *Interoperable*
	4. *Reusable*

+ [PROV-O](https://www.w3.org/TR/prov-o/)

+ [Open Government Directive](https://obamawhitehouse.archives.gov/sites/default/files/omb/assets/memoranda_2010/m10-06.pdf)

+ [A Proposal of Ontology about Brazilian Government Transparency Portal](https://www.researchgate.net/publication/283569612_A_Proposal_of_Ontology_about_Brazilian_Government_Transparency_Portal)

+ [PPROC, an Ontology for Transparency in Public Procurement](http://www.semantic-web-journal.net/system/files/swj1142.pdf)

+ [Towards a transparency ontology in the context of open government](https://www.researchgate.net/publication/310778030_Towards_a_transparency_ontology_in_the_context_of_open_government)

+ [An Ontology-Based Approach to Use Requirements Engineering in Portals of Transparency](http://ceur-ws.org/Vol-1862/paper-13.pdf)


