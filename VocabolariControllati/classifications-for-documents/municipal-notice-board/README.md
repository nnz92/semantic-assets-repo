# Vocabolario Controllato dei Documenti presenti negli albi pretori dei Comuni

**Stato**: instabile, incompleto

**Creator**:
- [Agid](http://spcdata.digitpa.gov.it/browse/page/Amministrazione/agid)
- Regione Autonoma Friuli Venezia Giulia
- Comune di Cividale del Friuli
- Servizi sociali dei comuni del Torre
- Unione territoriale intercomunale Sile e Meduna
- Comune di Codroipo
- Comune di Trieste
- Comune di Udine
- Comune di Tavagnacco
- Camera di Commercio di Pordenone-Udine
- Comune di Palermo
- Comune di Gorizia
- Università di Trieste
- CNR
- Formez
- Aziende private
- Open Data Sicilia


**Thread di discussione**: [Issue #66](https://github.com/italia/daf-ontologie-vocabolari-controllati/issues/66)

### Scopo del Vocabolario
L'obiettivo del vocabolario controllato "Albo pretorio" è definire una classificazione delle tipologie degli atti amministrativi comunali per l'albo pretorio online.  Il vocabolario vale anche per i siti web comunali e per tutti quegli atti dell'albo pretorio che devono essere pubblicati nella sezione "Aministrazione trasparente".



#### Competency Questions

Di seguito una lista delle competency questions a cui il vocabolario offre una soluzione:

1. Quali documenti devono essere pubblicati nell'albo pretorio dei comuni?
2. Qual è il significato di un certo documento?

### Contesto
L'Albo Pretorio è il luogo e lo spazio dove vengono affissi tutti quegli atti per i quali la legge impone la pubblicazione in quanto debbono essere portati a conoscenza del pubblico, come condizione necessaria per acquisire efficacia e quindi produrre gli effetti previsti. Con la legge n. 69 del 18 giugno 2009 l'albo pretorio si trasforma in un luogo "virtuale" e accessibile a tutti con un semplice collegamento al sito web di riferimento e tutti i documenti e gli atti che devono essere divulgati e diffusi per acquisire efficacia, vengono resi pubblici tramite Internet. Le regole con le quali funziona l'albo pretorio on line non cambiano, ma cambia lo strumento: in luogo del documento stampato e affisso nello spazio dedicato all'albo pretorio ci sara' un sito web. All'art. 32, commi 1 e 5 (quest'ultimo modificato dall'art.2 del D.L. 30.12.2009 n.194- cd. Decreto Mille proroghe- convertito, con modificazioni, dalla L. 26.2.2010 n.25) della legge 69/2009 si dispone che "(...) gli obblighi di pubblicazione di atti e provvedimenti amministrativi aventi effetto di pubblicità legale si intendono assolti con la pubblicazione sui propri siti informatici da parte delle amministrazioni e degli enti pubblici obbligati". Dal 1 gennaio 2011 "le pubblicità effettuate in forma cartacea non hanno effetto di pubblicità legale". Da tale data l'Albo Pretorio on line va a sostituire quindi in maniera definitiva il vecchio Albo cartaceo
Nell'Albo pretorio on line va a confluire tutta la documentazione prodotta dall'ente come delibere, provvedimenti conclusivi di procedimenti amministrativi, atti amministrativi di carattere generale, determinazioni dirigenziali, pubblicazioni matrimoniali, avvisi elettorali, varianti al piano regolatore, elenco degli abusi edilizi, ordinanze e avvisi provenienti dagli uffici comunali, pubblicazioni di atti insoluti o non notificati, istanze di cambio nome, elenco oggetti smarriti, bollettino lotterie nazionali, avvisi vendite all'asta, licenze commerciali, bandi di concorso, gare d'appalto, avvisi disponibilità di alloggi in affitto, atti vari su richiesta di altri enti. Obiettivo del vocabolario controllato è definire una classificazione delle tipologie degli atti amministrativi comunali per l'albo pretorio online. Il vocabolario è frutto di un tavolo di lavoro condiviso durante l'hackathon Friuli Venezia Giulia, tenuto a Udine il 15 giugno 2019 a cui hanno partecipato civic-hacker e dipendenti di: Regione Autonoma Friuli Venezia Giulia, Comune di Cividale del Friuli, Servizi sociali dei comuni del Torre, Unione territoriale intercomunale Sile e Meduna, Comune di Codroipo, Comune di Trieste, Comune di Udine, Comune di Tavagnacco, Camera di Commercio di Pordenone-Udine, Comune di Palermo, Comune di Gorizia, Università di Trieste, CNR, Formez, Aziende private, Open Data Sicilia. ([Fonte]( http://qualitapa.gov.it/sitoarcheologico/relazioni-con-i-cittadini/open-government/strumenti-della-pa-digitale/albo-pretorio-on-line/))

### Fonti
I termini specificati in questo vocabolario sono stati ricavati dall'esperienza diretta dei partecipanti ad un tavolo di lavoro durante l'[Hackathon](https://www.anci.fvg.it/HackFVG/LA-DUE-GIORNI-DI-HACKFVG) FVG19 svoltosi ad Udine.

### Struttura del Vocabolario
Il vocabolario è strutturato seguendo il modello [skos](http://www.w3.org/2004/02/skos/core#).

- **Atto Amministrativo**
  - Decreto
    - Decreto del Dirigente
    - Decreto del Sindaco
  - Deliberazione
    - Deliberazione del Consiglio comunale
    - Deliberazione della Giunta comunale
    - Deliberazione del Commissario ad acta
    - Deliberazione del Consiglio circoscrizionale
    - Deliberazione dell'Esecutivo circoscrizionale
    - Deliberazione di altri Organi
  - Determinazione
    - Determinazione del Sindaco
    - Determinazione del Dirigente
  - Ordinanza
    - Ordinanza del Dirigente
    - Ordinanza del Sindaco

- **Atto autorizzativo**
  - Permesso a costruire
    - Permesso a costruire

- **Atto dello stato civile**
  - Provvedimento di cancellazione per irreperibilità
    - Provvedimento di cancellazione per irreperibilità
  - Pubblicazione cambio nome
    - Pubblicazione cambio nome
  - Pubblicazione di matrimonio
    - Pubblicazione di matrimonio

- **Atto generico**
  - Avviso
    - Avviso di deposito in casa comunale
    - Avviso/Manifesto
  - Bando
    - Bando di concorso
    - Bando di gara
    - Bando di contributi e vantaggi economici

- **Pubblicazione esterna**
  - Atto di terzi
    -  Atto di terzi

### Contatti
Per maggiori informazioni riguardo questo vocabolario contattare

Giorgia Lodi (Agid) giorgia.lodi@agid.gov.it
Giovanni Pirrotta (Open Data Sicilia) giovanni.pirrotta@gmail.com
